Aiheen kuvaus 

Aihe: Laivanupotus-peli
Toteutetaan versio laivanupotus-pelistä, jossa ihmispelaaja pelaa tietokonetta
vastaan erän laivanupotusta. Peli käydään valitun kokoisella kentällä, jolle pelaaja 
sijoittaa laivastonsa. Tietokone sijoittaa omat laivansa vastaavaan ruudukkoon. 
Tämän jälkeen peli käynnistyy. Pelissä pelaaja ja tietokone vuorotellen 
pommittavat yhtä ruutua kerrallaan yrittäen osua vastustajan laivoihin. Pelin 
voittaa se osapuoli, joka saa ensimmäisenä tuhottua kaikki vastustajan laivat.

Ohjelma pitää kirjaa pelin voittajasta, käytetyistä kierroksista jne. ja näyttää 
pelatun kierroksen jälkeen 10 parasta tulosta. Pelaaja voi tallentaa tuloksen 
yhteyteen nimimerkin. 

Pelille toteutetaan graafinen käyttöliittymä.

Pelissä on valittavissa kolme eri kokoa pelilaudalle: 8 x 8 ruutua, 10 x 10
ruutua ja 15 x 15 ruutua.

(Laajennuksena ehkä erilaisia aseita käyttöön? -- ehkä tulevaisuudessa, nyt
ei ehdi)

Pelin laivasto:
1 x Lentotukialus: 1x5 ruutua
1 x Risteilijä: 1x4 ruutua
2 x Hävittäjä: 1x3 ruutua
2 x Partioalus: 1x2 ruutua

Käyttäjät: 1 pelaaja

Käyttäjän toiminnot: 
- Laivan asetus
- Ampuminen kohdetauluun
- Pelin lopetus (X:ää painamalla)
- Lopputuloksen tallentaminen nimimerkillä

Rakenne:
Pelin toiminta rakentuu Logic-luokan ympärille. Logic-luokka sisältää
viitteet muihin pelin tarvitsemiin olioihin. Näihin kuuluvat pelin
toiminnallisuuden muodostavat luokat domain-paketissa, sekä tiedoston
hallinnoinnista huolehtiva FileHandler-luokka omassa paketissaan.
Käyttöliittymät niin teksti- kuin graafisessa muodossa tuntevat
ensisijaisesti vain omat komponenttinsa sekä Logic-luokan, jota kautta
tarvittavaan toiminnallisuuteen päästään käsiksi. 

Graafinen käyttöliittymä on jaettu useampaan luokkaan. Varsinaisesta
ikkunasta huolehtii GUI-luokka ja sen apuna toimivat klikkauksista ja niihin
liittyvästä toiminnasta vastuun kantava ClickListener-luokka. Tämän lisäksi
graafisen käyttöliittymän apuna on pelialustojen graafisesta esityksestä
vastaavat BoardCanvas- ja TargetCanvas-luokat, jotka vastaavat
domain-paketin Board- ja TargetBoard luokkia graafisella puolella. Lisäksi
on kaksi eri luokkaa dialogeille; DialogBox-luokka hoitaa yksinkertaiset
dialogit/ilmoitukset ja PlaceShipDialog monimutkaisemman dialogin laivojen
laudalle asettamiselle. Molempia dialogiluokkia "hallinnoi" ClickListener,
joka synnyttää ne tarpeen mukaan oikeassa kohtaa.

---
Mitä piti tehdä, muttei ehtinyt (eli pisteenpudotuslista): 
* Kunnollinen luuppi pelitoiminnolle, jotta uuden pelin voisi
  aloittaa/lopettaa käynnistämättä koko ohjelmaa uudestaan (ISOIN MIINUS :( )
* Valikkorakenne (GUI)
* Koordinaattien merkintä pelilautojen laidoille (GUI)
* Kokonaan tuhottu vastustajan laiva merkitään ruudukkoon eri tavalla
* Kauneutta lisää (GUI)
* Jonkin verran refaktorointia
